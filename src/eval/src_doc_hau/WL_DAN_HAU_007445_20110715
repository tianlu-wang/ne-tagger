TSARIN BANKIN MUSULUNCI BA A NIGERIA AKA FARA BA

Bankin Musulunci, wato bankin da baʼa bada kudin ruwa (Riba), ko kuma ba da rancen kudaden jamaʼa ga wuraren daya sabawa addinin Musulunci, kamar kamfanonin giya.
Bakin Musuluncin ya samu karbuwa a kasashen daban daban na duniya.

Daga cikin kasashen dake amfani da irin wannan tsari na bankin Musulunci sun hada har da kasashen Kiristoci kamar su United States, United Kingdom, Germany da France.

Sai kasashen yankin Asia dayawa su ma na amfani da wannan tsari kamar Indonesia, India, Pakistan, Bangladash, Malaysia da Afganistan.

Dukkan daukakin kasashen larabawa na amfani da irin wannan tsari kamar Saudi Arabia, Yemen, Qatar, Dubai, Iraq, Kuwait, Iran duk na amfani da irin wannan tsari.

Hatta kasashen Afrika irinsu South Africa, Egypt, Senegal, Gambia, Niger, Kenya, Tanzania, Algeria, Libya, Tunisia, Morocco da kuma jamhuriyar Benin duk sun rungumi wannan tsari hannu bibiyu.

Shin idan wannan kasashe zasu rungumi wannan tsari mai zai sa Nigeria ba zasu rungume shi ba.
Nigeria fa na daya daga cikin kasashen duniya da suka fi yawan Musulmai.

Bankin Musulunci, banki ne daya samar da tsari kala kala ga Musulmi da wanda ma ba Musulmin ba, wannan tsari bai sabawa kudin tsarin mulkin Nigeria.

Shin mai zai sa wasu daga cikin jamaʼar kasar nan basa goyan bayan wannan tsari?
Shin mai zai haifar musu idan anyi shi?
Nasan duk abinda bai haifarwa kasar America matsala ba, to ba zai taba haifarwa Nigeria ba.
Shin wannan tsarin da muke kai yanzu, tsarin wane addini ne, Musulunci ko Kiristanci?
Kowa na sane da cewa tsarin Kiristanci ne, tunda muka hakura muka bi wannan tsari shekara da shekara mai zai sa zasu ki goya mana baya muma muyi namu.
Bafa cewa akayi zaʼa daina kowane tsari ko a koma na Musulunci ba, aʼa kowa zaiyi nashi ne.
Kuyi naku muyi namu.

Mutane da dama na zargin Sanusi Lamido Sanusi da cewa shi ya dage sai an kawo wannan tsari, Sanusi shi ma zuwa yayi ya tarar kuma yake so dorawa.
Wannan tsari tun lokacin Joseph Oladele Sanusi yana matsayin gwamnan babban banki ya aika takardar neman amincewa zuwa ga JAIZ International PLC Sannan kuma a lokacin Charles C. Soludo JAIZ ya tambatar da amincewar.

Don haka shi kuma Sanusi ke son bankin ya fara aiki a lokacinsa.

A karshe muna yi wa Sanusi Lamido Sanusi fatan nasara a wannan aikin na alkhairi.
Allah ya taimake shi.

Bashir Ahmad

Bashirgy@yahoo.com

2348032493020

