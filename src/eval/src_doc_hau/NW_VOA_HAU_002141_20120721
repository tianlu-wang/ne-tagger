Wadansu ʼyan majalisar dokokin kasar Zimbabwe guda hudu sun yi kaciya a yunkurin wayar da kan alʼumma dangane da illar cutar kanjamau.

ʼYan majalisar wadanda suka fito daga manyan jamʼiyun siyasar kasar dake adawa da juna, Jamʼiyar shugaba Robert Mugabe, ZANU-PF da kuma ta Firai Minista Morgan Tsvangirai, MDC, sun dauki matakin hadin guiwar a yunkurin shawo kan cutar.

Binciken Hukumar lafiya ta duniya na nuni da cewa, yiwa maza kaciya yana rage hadarin kamuwa da kwayar cutar HIV da kasshi 60%.

Kasar Zimbabwe tana amfani da wannan hanyar wajen yaki da cutar kanjamau da tayi kamari a kasar.

A shekarar alib da dari tara da casaʼin kasar Zimbabwe ce tafi kowacce kasa a duniya yawan masu fama da cutar kanjamau, yayinda aka sami kimanin kashi 13.7% na mutanen da suka balaga a kasar dauke da kwayar cutar a 2009.

