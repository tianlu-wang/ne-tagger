Kakakin maÊ¼aikatar harkokin wajen kasar Son Hong Lei, ya yi kira ga bangarorin da abin ya shafa, da su yi kokarin kawar da makaman nukiliya da tabbatar da zaman lafiya da kwanciyar hankali ta hanyar tattaunawa a zirin Koriya.

Hong Lei wanda ya bayyana haka a yau yayin taron manema labarai ya ce, har kullum kasar Sin na kokarin ganin an kawar da makaman nulkiya da tabbatar da zaman lafiya da kwanciyar hankali a zirin na Koriya.
Kana kasar Sin ba ta goyon bayan duk wasu matakai da za su kai ga tayar da hankali.

Idan ba manta ba a ranar Asabar ne kamfanin dillancin labarai na kasar Koriya ta Arewa KCNA ya ruwaito gwamnatin kasar na baiwa gwamnatin Amurka wani zabi mai matukar wuya kan ta dakatar da atisayen sojan da ta shirya yi da Koriya ta kudu a wannan shekara, ta yadda ita ma Koriya ta Arewa za ta dakatar da shirinta na gwajin makamin nukiliya.

A jawabin da kakakin maÊ¼aikatar harkokin wajen Amurka Jen Psaki ta yi ranar Asabar ta ce, sanarwar da Koriya ta Arewa ta bayar inda ta dangantaka atisayen sojan Amurka da Koriya ta Kudu suka saba yi da kuma gwajinta na nukiliya ko kadan bai dace ba.
(Ibrahim Yaya)

