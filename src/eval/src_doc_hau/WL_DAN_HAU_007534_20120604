Taʼaziya Ga Jamaʼa Lagos Da ʼYan Nijeriya Baki Daya

Inna illahi wa innaa ilaihi rajiʼun!
Inna illahi wa innaa ilaihi rajiʼun!!
Inna illahi wa innaa ilaihi rajiʼun!!
!

A madadin daukakin makaranta da maziyarta wannan Dandali muna mika sakon taʼaziyarmu ga gwamnatin jihar Lagos karkashin jagorancin Gwamna Babatunde Fashola da sauran jamaʼar Lagos dangane da balaʼin daya same su a jiya na hadarin jirgin saman fasinja na kamfanin DANA da yayi sanadiyar mutuwar sama da mutane dari da hamsin 150.
Sannan muna jajentawa wadanda suka samu munanan raunuka da kuma wadanda suka rasa dukiyoyinsu.

Muna kuma mika makamanciyar irin wannan taʼaziya ga gwamnatin kasar nan karkashin jagorancin shugaba Goodluck Ebele Jonathan da sauran alʼummar kasar nan baki daya, saboda kuwa wannan balaʼi ya shafi dukkan daukakin jamaʼar Nijeriya.

A karshe muna adduʼar ya Allah ya jikan ʼyan uwa Musulman da suka riga mu gidan gaskiya sanadiyar wannan hadari su kuma wadanda ba mabiya addinin Musulunci ba za mu iya cewa RIP.

Ya Allah ya baiwa wadanda suka samu raunuka lafiya, ya maidawa wadanda suka rasa dukiyoyinsu da alkhairi.
Ya Allah ya kare mana faruwar irin haka anan gaba.

Allah ya jikan Musulmai da suka rasa rayukansu.

Salam.
Wannan abu na faduwar jirgi ya girgizani, musamman danaji ya fada cikin unguwa ne a Lagos.
Allah jikan wadanda suka rasu, ya kare faruwa haka a gaba.

Bayan haka, ina yabamaka da irin wannan kokari dakake a wannan dandali, Allah kara basira, yayi mana jagora.

Amin summa amin.
Allah ya kare faruwar hakan anan gaba.

Rabiu Shamma nagode, Allah ya bar zumunci, Allah kuma ya kawo mana karshe balaʼoʼin dake damun mu a kasar nan.

Ministan wannan maʼaikata ta jiragen sama tayi murabus idan ana son samu raguwan hadari a Nigeria.

