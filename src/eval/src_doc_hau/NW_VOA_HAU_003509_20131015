WASHINGTON, D.C— An fara aikin rigakafin shan inna a jihar Kano dake arewacin Nigeriya.
Jihar tana shirin yiwa kananan yara miliyan 3 domin kiyaye su daga cutar shan inna da kuma bakon dauro.
An dauki matakan tsaro sosai saboda kare lafiyar maʼaikatan.

ʼYan bindiga da ake tsamnai ʼyan kungiyar Boko Haram ne sun kaiwa wadansu mata da suke aikin allurar rigakafi a jihar Kano suka kashe mata maʼaikatan lafiya guda 9 lokacin da suke aikin yiwa yara allurar rigakafi ta gida – gida, a watan biyu a cikin garin Kano.

Sakataren shirin rigakafin na jihar Kano Dr.
Shehu Usman Abubakar ya bayyanawa yan jarida cewa, wannan lokacin allurar rigakafin zaʼa yi ta a kauyuka dubu biyu da dari bakwai domin tabbatar da kare lafiyar kananan yara.

Yace yara 200 suka mutu a kano domin cutar bakon dauro shekarar da ta wuce.

UNICEF tace Nigeriya ta kusa kawar da cutar shan inna.
Sai dai tace har yanzu akwai kananan yara 14 da aka samu dauke da kwayar cutar a watan da ya wuce.

