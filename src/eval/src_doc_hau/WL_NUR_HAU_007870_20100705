TARIHIN DR, MUHUTHIR MUHAMMAD

To An haifi Dr.
Mahathir Muhammad, tsohon firayi ministan kasar Malaysiya kuma firayi ministan kasar na 4 ne a ranar 20 ga watan Disambar,1925 a garin Alor Setar, babban birnin jihar Kedar.
Shi ne da na tara cikin ʼyaʼyan mahaifinsa wanda malamin makaranta ne dan asalin kasar Indiya, daga jihar Kerala ita kuwa mahaifiyarsa ʼyar kasar Malaysiya ce.

Dr.
Mahathir ya yi karatunsa ne a kasar su duk kuwa da cewa daga baya dai ya tafi kasar Singapore don karo ilimi.
Tun yana makaranta dai an san shi da kula da addini hakan ne ma ya sanya shi shiga cikin kungiyoyi daban-daban na musulunci inda har ya zama shugaban kungiyar musulmin.
To sai dai ya shigo harkokin siyasa ne a kusan karshe-karshen shekarar 1945.
Daga baya dai a shekarar 1946 an zabe shi a matsayin dan majalisa sai dai kuma ya rasa wannan kujera a zaben da ya biyo baya.

Dr.Mahathir Muhammad ya zama firayi ministan kasar Malaysiyan ne a ranar 16 ga watan yuli, shekarar 1981, bayan Prime Minista mai ci a lokacin Hussain Onn ya sauka daga mukamin saboda dalilai na rashin lafiya, inda ya zama firayi ministan kasar na hudu.
Zamansa firayi minista ya rushe sunnar da aka tafi a kai a kasar inda dukkanin firayi ministocin kasar guda uku da suka gabace shi sun fito ne daga gidajen masu hannu da shuni ko kuma na sarauta amma shi Dr.
Mahathir bai kasance hakan don kuwa ya fito ne daga iyalin da ba su da abin hannu sosai.

Dr.
Mahathir ya rike kasar Malaysiyan har na tsawon shekaru 22 wato tun daga 1981 zuwa shekara ta 2003, hakan ya sanya ya zama firayi minista da ya fi dadewa a kan karagar mulkin a tarihin kasar.
Dr.
Mahathir ya sauka daga shugabancin kasar Malaysiyan ne a ranar 30 ga Oktoban shekara ta 2003.

Tsohon firayi ministan kasar Malaysiyan Dr.
Mahathir Muhammad mutum ne dattijo wanda ya yi suna wajen gaskiya sannan kuma ya ciyar da kasar gaba nesa ba kusa ba.
A fagen siyasar kasa da kasa kuwa ya yi fice wajen kare alʼummar musulmi da ma sauran raunanan alʼummomi musamman na nahiyar Asiya kamar yadda kuma ya kasance mai tsananin adawa da mulkin mallaka na manyan kasashen duniya musamman kasar Amurka wadda ya kasance mai sukan bakar siyasarta a kusan dukkanin wani taro da aka yi.

Mutanen kasar dai suna ganinsa a matsayin wani gwarzo ne.

