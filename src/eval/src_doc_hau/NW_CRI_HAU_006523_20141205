Maʼaikatar harkokin wajen kasar Sin ta bayyana cewa, an kama Sinawa 77 da ake zargin da hannu a zamba ta hanyar intanet.

Kakakin maʼaikatar harkokin wajen kasar Sin Hua Chunying wadda ta bayyana hakan yau Jummaʼa yayin taron manema labarai ta ce, kasar Sin tana goyon bayan kasar Kenya a yakin da take da duk wani nauʼin manyan laifuffuka.

Ta kuma bayyana cewa, kasar Sin za ta hada kai da kasar Kenya don ganin an gudanar da bincike yadda ya kamata.
Madam Hua ta kuma bayyana fatan cewa, kasar Kenya za ta kare ʼyancin Sinawa tare da duba lamarin ta hanyar da ta dace.

Rahotanni na cewa, ʼyan sandan Kenya sun kama Sinawan ne bisa zargin zambar satar kudaden jamaʼa ta hanyar intanet daga wasu gidaje da suke zaune.
(Ibrahim)

