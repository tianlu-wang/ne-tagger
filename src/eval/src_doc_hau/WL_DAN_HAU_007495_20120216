Kotu Ta Yankewa Umar Farouk Mutallab Hukunci

Wata kotu a Amurka za ta yanke wa dan Najeriyar nan hukunci wanda ya so ya tayar da bam da yasa cikin dan kamfansa a Jirgin saman Trans-Atlantika na Amurka.

Shariʼar za ta kawo karshen gurfanar da wanda ake zargi da aikata taʼaddanci a kotun farar hula a Amurka.
Umar Farouk Abdulmutallab ya amsa laifukan da aka tuhume shi da aikatawa guda takwas a watan Octoban shekarar da ta gabata.

Masu sharhi akan alʼamuran shariʼah dai na ganin cewar za a iya yi masa sassauci musamman idan akai laʼakari da shekarun sa.

A ranar 25 ga watan Disambar shekara ta 2009 ne dai Umar Farouk Abdulmutallab yai yunkurin tayar da bam a jirgin saman na Amurka.

Daga shafin BBC Hausa

