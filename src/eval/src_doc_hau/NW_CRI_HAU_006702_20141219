Kwamitin tsaron MDD ya bukaci masu dauke da makamai a jamhuriyar Afrika ta Tsakiya CAR da su dakatar da bude wuta nan take a kan fararen hula, da kuma tashin hankalin da hakan ke haifarwa, sannan su ba da damar samu a isar da kayayyakin agaji ga mutanen dake cikin bukata.

A cikin wata sanarwar shugaba, kwamitin ya yi nuni da cewa, samar da zaman lafiya da daidaito shi ne abu na farko a gaban masu ruwa da tsaki na kasar, tare da jaddada kira ga dukkan kungoyoyi da masu ruwa da tsaki, musamman shugabannin kungiyar Seleka da ta anti-Balaka da su dakatar da bude wuta nan take, su mika yaran da suka yi garkuwa da su, a samu zama a teburin shawarwari mai dorewa da zaman lafiya.

Kwamitin ya jaddada cewar, wadanda ke da hannu wajen keta hakkin bil adama na kasa da kasa, amfani da yara kanana wajen aiwatar da hare-harensu, da kuma hari a kan maÊ¼aikatan jin kai, dole ne su dauki alhakin hakan.
(Fatimah)

