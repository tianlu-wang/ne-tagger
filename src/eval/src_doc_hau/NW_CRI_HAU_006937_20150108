A jiya ne kamfanin mai na shell ya amince zai biya Euro miliyan 70 kimanin dala miliyan 83 ga wasu alÊ¼ummomi da malalar mai ta shafa a yankin Niger Delta da ke Najeriya.

Reshen kamfanin na Shell da ke Najeriya zai biya sama da mutane 15,000 da ke kauyen Bodo a yankin Niger Delta kudin da ya kai Euro miliyan 45 sakamakon malalar man da ta bata masu muhallinsu.
Yayin da mazauna kauyen baki daya za su ci gajiyar raguwar Euro miliyan 25.

Bugu da kari, za a yi amfani da wadannan kudade wajen biyan wadanda malalar man ta shafa a shekara 2008 a yankin da masunta da ke kauyen Bodo.

Bayanai na nuna cewa, dubban ekar gadun daji ne malamar man ta gurbata, lamarin da ya tilastawa masunta barin sanaÊ¼arsu ta kamun kifi, baya ga gurbatar ruwa da haddasa cututtuka kamar ciwon kai da matsalar ido ga mazauna yankunan.
(Ibrahim)

