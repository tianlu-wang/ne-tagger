WAYAR SALULA (HANDSET) NA DA MATSALA GA KWAKWALWAR BILʼADAMA

Wani bincike da cibiyar lafiyar ta Amurka ta

gudanar ta gano cewa wayoyin salula na da illa

ga kwakwalwar bilʼadama.

An dai gano cewa ana samun karin yawan

sukari a kwakwalwa bayan minti hamsin da

gama amfani da wayar salula.

Binciken wanda aka wallafa a wata kasidar

kungiyar likitocin Amurka ta ce baʼa tantance

iya illar da wayar ke yi ba.

Amma wasu masana a Burtaniya sun musanta

binciken a yayinda su ka ce, babu kanshi

gaskiya game da batun, saboda a cewar su

wayar salula bata barazana ga rayuwar

alʼumma.

Yawaitar amfani da salula

A ʼyan shekarun nan da aka samu karuwar

amfani da wayar salula, baʼa samu rahoto

game da illar amfani da wayar ba ga dan

adam.

Wani binciken da aka dauka a kan

masu amfani da masu wayar

wajen 420,000 a kasar Denmark,

bai nuna ko amfani da wayar

salulu na haddasa ciwon daji ba.

Amma wani gwaji da aka gudanar

akan mutane 47, an lurra cewa

akwai wani sinadari da baʼa gani

da ido da wayar ke amayar da shi.

Wannan sinadari dai na illa ga kwakwalwa,

amma baʼa gano takamaimai abun da illar zai

haddasa ba.

Gwaji

A gwajin da aka gudanar an sanya wayoyin

salula biyu an kunnuwa biyu na kowani

mutum.
An kashe waya guda a cikin daya

kuma aka kashe muryar, saboda kada wanda

ake gwajin a kansa ya san wanne ne a cikinsu

ke kunne.

An dai gwada kwakwalwansu inda aka gano

cewa akwai karin sinadarin glucose da kashi

bakwai a bangaren kunnen da ke kusa da

wayar da take kunne.

Binciken dai ya yi laʼakari da yadda wayar

salula ka shafar yadda kwakwalwa ke aiki.

"Har ila yau sakamakon binciken

bai nuna mahimmacin wannan abu

ko kuma akasin haka ba.
"

Farfesa Patrick Haggard, wani

masani a harkar kwakwalwa da ke

jamiʼar kimiyar kwakwalwa da ke

Landon ya ce; "Binciken na da

mahimmacin domin a yanzu haka

mun sa cewa wayar salula na iya

illa ga kwakwalwa.
"

"Mun dai lurra cewa illar na rage zurfin tunani.
"

"Har wa yau, idan mun kara bincike mun ga

cewa wayar salula ba ta da wata mumunar illar

ga kwakwalwa, dolene mu kara wani bincike

muga ko tana da illa ga rayuwar dan adam".

Farfesa Malcolm Sperrin, Direkta a asibitin Royal

Berkshire cewa ya yi; "Binciken na da matukar

mahimmacin musamman yadda ya nuna inda

wayar ke sanya karuwar wasu sinadarai a

kwakwalwa.
"

"Dolene mu kara aikin wajen gudanarda

binciken da zai duba alakar illar da wayar ta ke

ma kwakwalwa da kuma lafiyar jamaʼa.
"

"Kuma na yi matukar farin cikin yadda aka

gudanar da wannan bincike ba tare da rayuwar

wasu ya shiga cikin wani hatsari ba"

