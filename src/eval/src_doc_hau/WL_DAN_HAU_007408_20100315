HAUSA A WANNAN ZAMANI

Assalamu Alaikum.
Ya kamata kafin na fara gabatar da kasidu a wannan dandali na danyi bayani game da cigaban kabilar Hausawa a wannan zamani musamman kan cigaban naʼura mai kwakwalwa.
Hausa dai kamar yadda aka sani yare ne kamar ko wanne yara a duniya.
Akwai miliyoyin mutate masu amfani da harshen Hausa a Afrika dama duniya baki daya, dukkan wani Bahaushe Allah ya bashi basira sosai.
A wannan zamani da cigaban fasahar sadarwa yake da matukar muhimmanci a duniya to baʼa bar Hausawa a baya ba.
Domin a halin yanzu Hausawa suma suna kokarin ganin sun zama kwararru akan wannan fanni, duk da cewa Hausa basu da isassun kayan harkar fasahar sadarwa, domin ba kowane yake da damar sayen naʼura mai kwakwalwa ba amma duk da haka zakaga yana son abin a zuciyarsa.
Wani zakaga kullum sai yaje yayi sanaʼa sannan zai samu kudin da zai je Internet Cafe don yin browsing, wani kuma zakaga yana amfani da wayarsa ta hannu don yin browsing da aikawa da sakonni.
Abdullahi Salihu Abubakar (Baban Sadiq), mai MAKARANTAR KIMIYA DA FASAHAR SADARWA.
ya taimaka sosai wajen tunatar da Hausawa game da cigaban fasahar sadarwa.
Domin duk sati yana gabatar da kasida a shafi guda na jaridar Aminiya, game da yadda zaʼayi amfani da naʼura mai kwakwalwa, wannan aiki nasa yasa Hausawa sun tashi tsaye wajen neman ilmi game da fasahar sadarwa.
Sai kuma gidan rediyon BBC Hausa suma sun bada gudunmawa sosai akan wannan harkar, domin sun bada dama ga masu saurarensu suke yin mahawara a shafinsu na BBC Hausa Facebook, wannan yasa Hausawa sun tashi a tsaye.
A karshe kira ga Hausawa shine kara dagewa wajen koyan ilmin sarrafa naʼura mai kwakwalwa, wannan zai rage mana wannan halin rayuwa da muke ciki.
Allah ya kara daukaka kabilar Hausa a fadin duniya.

wannan haka yake sai da muce ALLAH ya bamu shugabanni nagari

