Cibiyar samarda abinci ta Majalisar Dinkin Duniya ta WFP tace tana nan tana kokarin hanzarta kai agajin kayan abinci ga mutane sama da milyan 12 dake fama da matsananciyar yunwa a wasu kasashen Afrika.
A ranar Talatar nan ne cibiyar WFP take bada sanarwar cewa zata soma jigilar, kuma zata soma ne da Mombasa ta Kenya inda zata kai wani nauʼin wani biskit dake tattare da abubuwan gina jiki a cikinsa, inda kuma zata kai isasshen da zaʼa iya ciyarda mutane milyan 1 da dubu 600 kowace rana.
Haka kuma WFP tace tana shirin aika irin wannan kayan abinci mai yawa zuwa Somalia a cikin wattani biyu nan gaba, musaman don agazawa yara kanana ʼyan kasa da shekaru 5 da haihuwa, wandanda ke fama da rashin abinci mai gina jiki.

