A Saliyo jamiʼan kasar sun ce wasu matasa sun kaiwa jamiʼan kiwon lafya hari yayinda suke binne mutane da suka mutu sakamakon kamuwa da suka yi da cutar Ebola.
Alʼamrin ya auku ne kusa da Fretown babban birnin kasar.

Arangamar ta auku ne jiya Asabar a rana ta biyu da fara aiki da dokar hana fita da gwanati ta kafa da zummar dakile yaduwar cutar wacce ta kashe fiyeda mutane dubu biyu da dari shida a yammacin Afirka.

Maharan suka sun waste bayan da ʼYansanda suka turo da Karin jamiʼai domin bada kariya ga masu aikin janaʼizar.

Saliyo ta umarci ʼyan kasar su kusan milyan shida su zauna gida na kwanaki uku yayinda jamiʼan kiwon lafiya suke kokarin gano wadanda suka kamu da cutar, sannan su wayar da kan sauran jamʼa kan hanyoyin d a zasu kare kansu daga kamua da cutar.

Cutar Ebola ta kama mutane fiyeda dubu biyar da dari uku galibinsu a Laberiya, da saliyo da kuma Guninea, kuma bata nuna alamar lafawa ba.
Haka nan ma cutar da bulla a kasashen Najeriya da Senegal.

