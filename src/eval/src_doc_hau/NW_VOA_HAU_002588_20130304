Yanzu ‘tana da shekara biyu da haifuwa daga jihar Mississipi dake kudancin Amurka, likitoci sunyi amfani da magungunan yaki da cutar sida daban daban uku, wadda suka fara bata saʼoʼI 30 bayan an haifeta.

Likitoci suka ce ta warke’ maʼana a gwajin da suka gudanar ba a ga kwayoyin cutar cikin jikinta ba, saboda haka babu bukatar a cigaba da yi mata jinya har na tsawon rayuwarta ba.

Wannan shine karo na farko da wani jaririya ko jariri da za a ce ya warke sumul daga wanan cuta.

Likitoci suka ce akwai bukatar a yi karin gwaje-gwaje domin gane ko irin wannan jinyar zata yi tasiri kan wasu yara da suke fama da wannan larura.

