Goyon Bayan Amurka Ga HKI Ido Rufe

Da farko dai yana da kyau a san cewa yahudawa a Amurka duk da cewa yawansu bai wuce kashi 2 cikin dari na alʼummar kasar ba to amma su ne suke tsara siyasar da za a gudanar a kasar.
To daga wannan bayani kawai ya isa ya tabbatar mana da inda siyasar Amurka za ta fuskanta.
A takaice dai ana iya cewa yahudawan su ne suke rike da Amurkan gaba dayanta.
Su ne suke rike da mafiya yawa daga cikin manyan kafafen watsa labaran Amurkan masu muhimmanci da tasiri kamar yadda kuma suna daga cikin masu rike da cibiyoyin tattalin arzikin Amurkan.
To a fili yake a wannan duniya ta yau cewa duk wanda ya samu mallakan wadannan abubuwa guda biyu, wato kafafen watsa labarai da kuma cibiyoyin kudi to kuwa ya riki abubuwan da za su juya mutane da kuma kowace irin gwamnati inda suke so.

Baya ga wadannan abubuwa biyu, yahudawan suna da manyan kungiyoyi masu tasirin gaske a cikin Amurkan wadanda duk wata siyasar da Amurka za ta gudanar sai an nemi shawararsu ko kuma a ma a takaice ana iya cewa su ne suke tsara irin wadannan siyasosi.
Daya daga cikin irin wadannan kungiyoyi ko kuma ma wadanda ta fi su tasiri da kutsawa cikin gwamnatin Amurka da jamiʼanta ita ce kungiyar nan ta kawance tsakanin Amurka da Israʼila da aka fi sani da AIPAC (wato American-Israel Public Affairs Committee).
Ita dai wannan kungiya ta AIPAC an kafa ta ne a shekarar 1951 sai dai ba ta fara yin tasiri sosai ba har sai cikin shekarun 1970, to sai dai cikin wadannan shekarun kan ta yi gagarumin karfi a Amurkan ta yadda ta zamanto ita ce mai juya gwamnatocin Amurkan da kuma inda za su sa gaba.
Kungiyar AIPAC din dai tana da helkwatarta ce a birnin Washington kusa da majalisar dokokin Amurka.
Irin kutsawar da wannan kungiya take da shi ne ya sanya gwamnatin Amurka ta cire mata biyan haraji da kuma ba ta wasu dama na musamman da wasu kungiyoyin ba su da su.
A bangaren akida kuma ita wannan kungiyar ta AIPAC ta fi kusa da akidun jamʼiyyar Likud ta haramtacciyar kasar Israʼila mai tsattsauran raʼayi wacce take karkashin Ariel Sharon a da a yanzu kuma take karkashin jagorancin Benjamin Netanyahu.
To irin wannan bakin magana da kungiyar AIPAC din take da shi ne ya sanya gwamnatin Amurkan ba ta ma yarda a soki ziyarar haramtacciyar kasar Israʼila ballantana ma a yi kokarin daukan wani matsayi a kanta dangane da irin ayyukan taʼaddancin da take yi a kan alʼummar Palastinu da ma sauran alʼummomin duniya.

ʼYan kungiyar AIPAC din suna da iko a kan ʼyan majalisar Amurka da yadda duk wani dan majalisar da aka zabe shi sai ʼyan wannan kungiya sun shirya masa ziyara zuwa haramtacciyar kasar Israʼila don a wayar masa da kai kan abin da ya wajaba ya aikata wajen goyon bayan haramtacciyar kasar Israʼila kamar yadda kuma sai wannan kungiya ta amince da duk wani dan takaran majalisa a Amurka, wato ba a same shi da sukan haramtacciyar kasar Israʼila da kuma yabon Palastinawa da magana kan hakkokinsu ba, idan kuwa ba ta ba shi wannan shaida ba to kuwa abu ne mai wahala ya ci zaben ko da kuwa ya tsaya.

Baya ga ʼyan majalisar, haka nan kuma duk wani dan takaran da zai tsaya takaran shugaban Amurkan sai wannan kungiya ta wanke shi da kuma tilasta masa bayyanar da goyon bayansa ga haramtacciyar gwamnatin yahudawan sahyoniyan.
Don haka ne za ka ga duk wani dan takaran da zai tsaya takaran shugaban Amurka sai ya je taron wannan kungiya ya gabatar da jawabin goyon bayan haramtacciyar kasar Israʼila da kuma yin Allah wadai da yin barazana ga masu adawa da haramtacciyar kasar Israʼila don nuna goyon bayansa da kuma tsananinsa kan masu adawa da haramtacciyar kasar ko hakan zai ba shi daman ʼyan kungiyar su amince da shi.

To Malam Barau daga wadanann bayanai ana iya fahimtar dalilan da suka sanya Amurkan take goyon bayan haramtacciyar kasar Israʼila ido rufe duk kuwa da irin danyen aikin da ta aikata.

To sai dai wani abin ban mamakin shi ne cewa duk da irin wannan kutsawa da tasirin da jamiʼan Amurkan suka bari wannan kungiya ta yi cikin siyasar kasar amma hakan kuma bai hana ʼyan wannan kungiya gudanar da ayyukan leken asirin Amurkan da mika su ga haramtacciyar kasar Israʼila ba.

Akwai wadansu abubuwa daban-daban da suke tabbatar da irin dalilan da suka sanya Amurkan goyon bayan haramtacciyar kasar Israʼila ido rufe da suka hada da irin aikin da yahudawan suke wa Amurkan a wannan yanki na gabas ta tsakiya, to sai dai lokacin da muke da shi ba zai iya ba mu damar Karin haske sosai ba, amma dai wannan abin da muka fadin ya isa ya zamanto mana abin da ke tabbatar da wadanann dalilai.

