Wani jami始in Najeriya yace bude wata madatsar ruwa da aka yi a arewacin kasar ya yi sandin rasa matsugunan kimanin mutane miliyan biyu.
Kakakin gwamnatin jihar Jigawa Umar Kyari ya bayyana jiya jumma始a cewa, ambaliyar ruwan ya kuma lalata dubban gonaki.
Bisa ga cewar jami始in, ambaliyar ta auku ne sakamakon bude madatsun ruwa na Challawa da kuma Tiga da jihar Kano tayi da nufin magance yiwuwar ambaliya bayan ruwan da aka rika tafkawa kamar da bakin kwarya.
Kakakin gwamnatin yace ana bude madatsar ruwan kowacce shekara, sai dai bana ruwan yayi barna ainun, kasancewa an sami kwararar ruwan fiye da kima da ya sha karfin mazauna yankin.
Jami始ai sun ce suna ci gaba da tsugunar da wadanda suka rasa matsugunansu a makarantu da kuma sauran gine ginen gwamnati.

