An gano ruwan dake gauraye da tururin nukiliya a tashar Fukushima ta Japan

Ranar 28 ga wata, kamfanin wutar lantarki na Tokyo a kasar Japan ya sanar da cewa, a wata tukunyar dake cikin tashar makamashin nukiliya ta Fukushima, an gano ruwan dake gauraye da tururin nukiliya.
Kawo yanzu ba始a gano cewa ko wannan ruwa ya shiga cikin yankin teku ba.
Amma ba始a tanadi wani cikakken shiri dangane da yadda za始a kawar da ruwan ba.

A wannan rana kuma, karon farko an gano sinadarin Plutonium a karkashin kasar da ke yankin tashar nukiliya ta Fukushima.
A game da wannan batu, babban darektan hukumar makamashin nukiliya ta kasa da kasa IAEA Mista Yukio Amano ya ce, ko da yake an samu ci gaba a fannin farfado da karfin wutar lantarki, amma duk da haka wannan tashar nukiliya tana cikin wani mawuyacin yanayi.

Bugu da kari kuma, da tsakar ranar 29 ga wata, gwamnatin kasar Sin ta fara jigilar mai ton dubu 20 zuwa kasar Japan don ba ta tallafi.
Haka kuma kayayyakin agajin da darajarsu ta kai kudin Sin Yuan dubu 300 da gwamnatin kasar Sin ta baiwa kasar Japan sun isa kasar a ranar 28 ga wata da dare.

A wata sabuwa kuma, an ce, a ranar 29 ga wata, kungiyar agaji ta Red Cross ta kasar Sin ta yanke shawarar kara baiwa kasar Japan tallafin Yuan miliyan 20, a kokarin taimaka mata wajen gudanar da ayyukan sake farfadowa bayan abkuwar mummunar girgizar kasa.

Rahoto daga hukumar 始yan sandan kasar Japan ya ce, zuwa karfe 3 na yammacin ranar 29 ga wata, mummunar girgizar kasa gami da mahaukaciyar igiyar ruwa ta tsunami sun yi sanadiyyar mutuwar mutane 11082, tare da bacewar mutane 16717.
(Murtala)

