Hukumar kiwon lafiya ta duniya WHO ta ce, ta na ci gaba da hadin gwiwa da mahukuntan kasar Mali, a yakin da kasar ke yi da yaduwar cutar Ebola.

A cewar kakakin MDDr Stephane Dujarric, ya zuwa yanzu mahukuntan Mali sun tabbatar da kamuwar mutane 6 da cutar, kuma tuni 5 daga cikin su suka rasu.

Kaza lika maÊ¼aikatar lafiyar kasar ta Mali ta kara yawan jamiÊ¼an dake kula da yaduwar cutar, tare da kara kaimi ga aikin tantance matafiyan dake zirga-zirga ta filin tashi da saukar jiragen saman birnin Bamako.

A daya bangaren kuma, asusun yara na UNICEF ya fadada matakan yaki da yaduwar cutar ta Ebola a kasar, ta hanyar kara yawan kayayyakin bukatun kiwon lafiya, ciki hadda tsaftacaccen ruwan sha, da abinci, tallafin da kakakin MDDr ya ce an fi karfafa shi, a kananan cibiyoyin kiwon lafiya dake yankunan dake kan iyakar Malin da kasar Guinea.
(Saminu)

